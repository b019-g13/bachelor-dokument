\cleardoublepage
\chapter{Introduksjon}
\label{chap:intro}
Kapittel 1 omhandler rammene rundt prosjektet, prosjektets formål, metoder og leveranser. Her vil også oppdragsgiver, veileder og studentgruppen bli presentert. 

\section{Om prosjektet}
Prosjektet er knyttet til bacheloroppgaven 2019 ved Høgskolen i Østfold. Oppdragsgiver er Sirkus Media, som er et teknologi-, data- og analyseselskap lokalisert i Oslo. Utnevnt veileder for studentgruppen er høgskolelektor Einar von Krogh.

\section{Presentasjon av studentgruppen}

Studentgruppen består av 3 medlemmer, der alle er dataingeniørstudenter. Gruppen ble kjent allerede på sommerkurset knyttet til Y-veien, og har tidligere samarbeidet på flere gruppeprosjekter gjennom hele studietiden. Allerede første år på studiet fant vi ut at vi samarbeidet godt, en faktor som var viktig for alle deltagerne på gruppen når det skulle dannes bachelorgruppe. Kompetansemessig utfyller gruppen hverandre godt, da alle har forskjellige områder og teknologier som foretrekkes å jobbe med og lære mer om.  

\subsection{Om Bereket}
Bereket Adhanom gikk først IKT-servicefag på videregående og var deretter lærling hos IT-avdelingen til Rana kommune. Etter bestått fagbrev gikk veien videre til Høgskolen i Østfold på dataingeniørstudiet, Y-veien.

Bereket er interessert i å jobbe med teknologier som HTML, CSS, PHP og JavaScript.

\subsection{Om Bjørnar}
Bjørnar Hagen tok først fagbrev som IKT-servicemedarbeider hos Optimale Systemer AS i Larvik, etter 2 år som lærling. Dette etter å ha fullført IKT-linjen hos Sandefjord videregående skole. Deretter startet han Y-veien på dataingeniørstudiet ved Høgskolen i Østfold.

Han jobber nå som daglig leder hos Datahjelpen AS, hvor arbeidsoppgavene innebærer utvikling som full-stack og en del DevOps. Per dags dato liker han best å jobbe med teknologier som HTML, CSS, JavaScript, Node, React, PHP og Linux.

\subsection{Om Line}
Line Sharina Hagen gikk først IKT-servicefag på Sandefjord videregående skole. Etter dette var hun lærling hos Vestfold Fylkeskommune. Der hun tok fagbrev og ble utdannet IKT-servicemedarbeider. Deretter startet hun på Y-veien på dataingeniørstudiet ved Høgskolen i Østfold.

I dag jobber hun som front-end utvikler hos Datahjelpen AS og liker best å jobbe med teknologier som HTML, CSS, JavaScript og PHP.

\section{Presentasjon av oppdragsgiver}
Oppdragsgiver for dette prosjektet er Sirkus Media.
Sirkus Media ble stiftet i 2010 av Hans-Christian Hymer, og er et teknologi-, data- og analyseselskap som leverer innovative løsninger for digital markedsføring. Deres kunder er små og store bedrifter i hele Norge, som ønsker å få økt salg og lønnsomhet. 

Ved hjelp av deres egenutviklede løsning jobber de med å skaffe konkrete kundehenvendelser til sine kunder. Løsningen når direkte ut til kjøpsklare kunder. Dette innebærer at de utelukkende markedsfører mot personer som de, basert på nettadferd, vet at med stor sannsynlighet er på utkikk etter produkter eller tjenester som selskapet tilbyr.

Sirkus Media har i dag 2 ansatte og hadde i 2017 en omsetning på 6.4 millioner\footnote{\url{https://www.proff.no/bransjes\%C3\%B8k?q=sirkus\%20media}}.
Vår kontaktperson hos oppdragsgiver er Hans-Christian Hymer som både er grunnlegger og daglig leder av Sirkus Media. 

\section{Beskrivelse av oppdraget}
\label{sec:oppgaven}
Bakgrunnen for dette prosjektet er at Sirkus Media ønsker å forbedre sin profil på nett, slik at potensielle kunder får en bedre forståelse av deres produkter og tjenester og tar kontakt gjennom nettstedet. Dette er viktig for oppdragsgiver ettersom dagens nettsted har store mangler og ikke inneholder nok informasjon om hva Sirkus Media tilbyr. Dagens nettsted fungerer dermed ikke som den gode markedsføringskanalen den potensielt kunne vært. Sirkus Media har derfor et stort behov for utvikling av et nytt nettsted.

Det er et krav at nettstedet skal følge gjeldende lover og regler i Norge, særlig med tanke på universell utforming og personvern. I tillegg bør nettstedet implementeres med beste praksis for søkemotoroptimlisering, struktur og semantikk. Det skal også være mulig å bruke nettstedet på de fleste type plattformer og enheter. Minstekravet er at nettsiden er funksjonell og tilpasset for mobil, nettbrett, MacOS, Linux og Windows.

I tillegg til nettstedet omfatter oppgaven: 
\begin{itemize}
\item Analysering av nåværende løsning, konkurrenter og passende verktøy
\item Utforming av logo, skisser, visuell profil og designsystem
\item Planlegging og oppretting av database
\item Analysering av ferdig produkt
\item Dokumentasjon og brukerveiledninger til oppdragsgiver
\end{itemize}

\section{Hvorfor, hva og hvordan: Formål, leveranser og metode}
\label{sec:maal-metode-resultater}
\subsection{Formålet med prosjektet}
\label{sec:maal}
\begin{compactitem}
\item [{\bf Hovedmål}] Forbedre profilen til Sirkus Media på nett, slik at potensielle kunder får en bedre forståelse av deres produkter og tjenester og dermed tar kontakt gjennom nettstedet. På et overordnet plan vil dette bidra til å øke omsetningen til oppdragsgiver.
\begin{compactitem}
\item [{\bf  Delmål 1} ] Generere mer trafikk, som fører til at flere kunder tar kontakt med bedriften. 
\item [{\bf  Delmål 2} ] Måle trafikken på nettstedet, slik at man ser hva som fungerer og deretter kan tilpasse informasjonen til brukerne som besøker siden.
\end{compactitem}
\end{compactitem}

\subsection{Leveranser}
\label{sec:resultater}
Hovedresultatet til dette prosjektet vil være et komplett og offentlig nettsted, som er tilgjengelig på domenet til Sirkus Media.

% Bacheloroppgaven har i tillegg noen krav til leveranser og følgende dokumenter må derfor leveres:
%\begin{itemize}
%\item Prosjekt og gruppekontrakt
%\item Gruppenettsted
%\item Forprosjektrapport
%\item Første versjon av hoveddokument
%\item Andre versjon av hoveddokument
%\item Hoveddokument med vedlegg
%\item Prosjektplakat
%\item Presentasjon
%\end{itemize}

I tillegg til leveranser knyttet til bachelorprosjektet, vil disse konkrete resultatene bli opprettet underveis i prosjektperioden:
\begin{itemize}
\item Analyse av gammelt nettsted
\item Analyse av konkurrenter
\item Analyse av verktøy
\item Visuell profil og designsystem
\item Prototype og mockups av nytt nettsted
\item Database og modeller
\item Analyse av nytt nettsted
\item Sitemap
\item Brukerveiledninger
\end{itemize}

\subsection{Metoden vi har valgt}
\label{sec:metode}
For å oppnå både hovedmål og delmål må gruppen gjøre noen tiltak. Hovedmålet, som beskrevet tidligere, er å forbedre nettprofilen til Sirkus Media. Dette løser vi med å analysere dagens nettside og kartlegge hva som er bra og dårlig. Deretter går vi videre til å analysere nettsidene til konkurrentene og ser hvordan deres løsninger ser ut. Denne analyseringen kan gi inspirasjon til vår løsning, men også hint om hva vi burde unngå.

Det første delmålet som skal oppnås er å generere mer trafikk til nettsiden. Da må vi lage et attraktivt nettsted som følger beste praksis for god søkemotoroptimalisering, semantikk og universell utforming. Disse tre faktorene er sterkt knyttet sammen, da både god semantikk og universell utforming vil forbedre søkemotoroptimaliseringen. God søkemotoroptimalisering er viktig når kundene skal finne en bedrift.

For å oppnå delmålet om måling av trafikk på nettstedet, må vi benytte oss av verktøy som Google Analytics. Dette gir oss en komplett oversikt over trafikk og brukermønster.

Mockups oppnår vi ved å hente inspirasjon fra lignende nettsider. Deretter lager vi et forslag på design til nettstedet. Før utviklingen av nettstedet begynner, må designforslaget blitt godkjent av oppdragsgiver.

Database og modeller løser vi ved først å tegne og deretter forbedre databasen ved hjelp av penn og papir. Deretter opprettes et UML-diagram digitalt.

\section{Rapportstruktur}

% \meta{
% Det er vanlig å avslutte innledningen med en oversikt over resten av rapporten, f.eks. slik som dette:
% }

% I Kapittel~\ref{chap:analysis} starter vi med å se på generelle krav til akademiske og tekniske dokumenter, og ikke minst hva som skiller disse fra ``vanlige'' dokumenter. Vi ser deretter nærmere på krav og retningslinjer til bachelorrapporter ved nasjonale og internasjonale læresteder. Vi går også gjennom HiØ/IT sine egen beskrivelse av hovedprosjektet.  Vi gir eksempler på maler fra andre læresteder. Deretter ser vi på de tekniske sidene ved å produsere store og komplekse dokumenter, med spesiell vekt på aktuelle programvareverktøy. Vi presenterer en overordnet design av vår rapportmal i Kapittel~\ref{chap:design}, og beskriver den konkrete implementasjon i OpenOffice i Kapittel~\ref{chap:implementation}. Løsningen blir ad-hoc evaluert i Kapittel~\ref{chap:evaluation}, og i Kapittel~\ref{chap:discussion} diskuterer vi resultatet av prosjektet. Rapporten avsluttes med en kort konklusjon i Kapittel~\ref{chap:conclusion}. En mer detaljert gjennomgang av hvordan malen kan brukes finnes i Vedlegg~ \ref{chap:how-to}.

I kapittel~\ref{chap:analysis} starter vi med å se på relevant teori og beste praksis for planlegging, design og utvikling. Dette gjør at vi kan begynne å danne oss et bilde av hvordan nettstedet bør se ut. I kapittel~\ref{chap:design} tar vi for oss hvordan vi faktisk har tenkt til å utforme nettstedet. Dette kapittelet kommer derfor til å være selve grunnlaget for utviklingen. Kapittel~\ref{chap:implementation} beskriver den konkrete implementasjonen av nettstedet. Deretter vil løsningen bli testet både teknisk, av utvalgte brukere og av oppdragsgiver i Kapittel~\ref{chap:evaluation}. I Kapittel~\ref{chap:discussion} diskuterer vi resultatet av prosjektet, og rapporten avsluttes med en kort konklusjon i Kapittel~\ref{chap:conclusion}.
